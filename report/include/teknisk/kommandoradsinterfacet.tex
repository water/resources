\section{Water som Git-server}
I allmänhet centraliserar programmerare sitt arbete genom att ha ett
Git-repositorium på en gemensam server (hädanefter kallad \emph{remote}) som
deras organisation tillhandahåller. Programmerarna synkroniserar sitt arbete
via repositorier hos \emph{remote} genom Git-kommandon. Git loggar då in på
\emph{remote} genom SSH-protokollet och skriver programmerarens lokala
ändringar direkt i \emph{remotes} repositorium. Detta var det vanligaste sättet
att centralisera arbete med Git i början av Gits historia (Preston-Werner
2011). Ett nytt sätt att centralisera sitt arbete är att låta någon annan
tillhandahålla remoteservern. Detta är huvudtjänsten som erbjuds av sidor likt
Gitorious och Github och det ska Water också göra.

Sidor som Github har sökvägar till \emph{remote} som egentligen inte matchar
den fysiska platsen för repositoriet i filsystemet. Istället består sökvägarna
utav repo-identifierande komponenter. Till exempel är repositoriumnamnen på
Github unika för varje användare, därför består Githubs repositoriumsökvägar
utav användarnamn samt repositorienamn. När en användare interagerar med ett
repositorium är det hos \emph{remote} sökvägen slås upp till den riktiga
sökvägen, så för användarna kommer ickefysiska sökvägar användas på samma sätt
som fysiska sökvagar.  Water använder samma princip som github, fast det är nu
en kurs, grupp samt laboration som tillsammans unikt indentifierar
repositoriet. Tabell \ref{tab:repo-paths} visar sökvägar hos
source code hosting-sidor som använder samma princip.

Eftersom sökvägen identifierar gruppen och inlämningsuppgiften, och eftersom
användaren samtidigt loggas in, går det att avgöra vilka rättigheter användaren
har i sammanhanget. Studenter kan skriva och läsa sin egna kod och handledare
kan endast läsa kod som tillhör grupper kopplade till den kurs handledaren är
handledare i.

\begin{table}
  \begin{tabular}{ | p{5cm} | p{8cm} |}
    \hline
      fysisk sökväg med SSH & \url{ssh://user@domain/real/folders/repo-name.git} \\ \hline
      repoidentifierande sökväg (SSH på Github) & \url{git@github.com:user/project-name.git} \\ \hline
      SSH på Gitorious & \url{git@gitorious.org:my-organization/my-repo.git} \\ \hline
      https på Github & \url{https://user@github.com/user/project-name.git} \\ \hline
      https på Gitorious & \url{https://git.gitorious.org/my-organization/my-repo.git} \\ \hline
      tänkbar repoidentifierande sökväg för Water & \url{https://repos.water.com/courses/4/lab_groups/1/labs/2.git} \\
    \hline
  \end{tabular} 
  \caption{Exempel på repositoriumsökvägar hos source code hosting-sidor}
  \label{tab:repo-paths}
\end{table}


\subsection{HTTP-protokollet}
Nämnt är att SSH var det vanligaste protokollet för att kollaborera på samma
repositorium, oavsett om man har en egen server eller använder tjänster likt
Github. Git har även ett eget protokoll, men det är inte intressant för oss
eftersom det är bara för läsning och det inte är möjligt att modifiera
fjärrepositorium via det (Chacon, 2009). Ett attraktivt alternativ till SSH är
HTTP, det är enklare för användare att komma igång via HTTP.  Med SSH så måste
användarna sätta upp SSH-nycklar, det försvårar användandet av Water via en
kommandoradsklient.  Vidare har många brandväggar portarna som HTTP och HTTPS
(säker HTTP) öppna (Chacon, 2010), vilket minskar risken för brandsväggsproblem
när Water kontaktas via en konsolklient.

I Gitorious finns redan stöd för SSH. Implementationen måste ändras för att
stödja Waters repositorieidentifierade sökvägar. För smart HTTP finns en mer
uppdaterad färdig server, Grack.  Eftersom Grack är Rackbaserat är det enkelt
att göra egna tillägg till servern (Rubyforge, 2012). Komponenter som skriver
om repoidentifierande sökvägar till fysiska sökvägar samt autentiserar och
bestämmer rättigheter för användaren går alltså att lägga till för Water.

\begin{flushright}
  
  \textbf{Beslut}
  
  Vi använder HTTP med grack för att det är modernare och minskar kodmängden vi behöver underhålla.
  
\end{flushright}
